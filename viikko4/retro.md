"Start, Stop, Continue, More of, Less of Wheel" (SSCML) ja "Glad, Sad, Mad" (GSM) ovat retrospektiivissa käytettyjä menetelmiä, joilla kerätään tietoa tiimin toiminnasta esim. viimeisen sprintin ajalta. SSCML -menetelmässä piirretään ympyrä joka jaetaan viiteen sektoriin eli mitä aloittaa (Start), lopettaa (Stop), jatkaa (Continue), lisätä (More of) ja vähentää (Less of). Tiimin jäsenet ehdottavat aiheita näille sektoreille, joista ryhmässä keskustellaan ja mietitään miten kuhunkiin sektoriin kertyneitä huomioita voitaisiin hyödyntää jatkossa. Kokonaiskesto menetelmälle on yleensä 10-25 minuuttia.

GSM -menetelmässä tiimin jäsenet kirjaavat lyhyitä huomioita pienille lapuille viimeisen sprintin ajalta. Huomiot voivat sisältää positiivisia ja negatiivisia asioita. Taululle merkitään gategoria Iloinen (Glad), Surullinen (Sad) ja Vihainen (Mad), jonne lappuja kerätään sopivan otsikon alle. Seuraavaksi äänestetään mistä aiheista (esim. 5 aihetta) keskustellaan enemmän. Lopuksi Scummaster vetää tuloksia yhteen, mitä voitaisiin edistää seuraavan sprintin toteutuksessa. Kokonaiskesto menetelmälle on 60min.
